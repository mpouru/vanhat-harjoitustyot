<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>
<title>Euroviisut - Säännöt</title>
<meta http-equiv='Content-Type' content='text/html; charset=iso-8859-1'/>
<link href="css/euro.css" rel="stylesheet" media="screen"type="text/css"/>
<link href="css/europrintti.css" rel="stylesheet" media="print" type="text/css"/>


</head>
<body>

<div class="ylavasen"></div>
<div class="linkit1">

<ul>
  	<li><a href="index.htm">Etusivu</a></li>
    <li><a href="uutiset.html">Uutiset</a></li>
    <li><a href="Helsinki2007.html">Helsinki 2007</a></li>
    <li><a href="hanna.html">Hanna Pakarinen</a></li>
    <li><a href="juontajat.html">Juontajat</a></li>
    <li><a href="historia.html">Historia</a></li>
    <li><a href="saannot.html">Säännöt</a></li>
    <li><a href="linkkeja.html">Linkkejä</a></li>
	<li><a href="palaute.html">Palaute</a></li>
  </ul>
</div>

<div class="alavasen"></div>


<div class="grind"></div>





<div class="sisaltotausta">

<div class="sisalto">

<h1>Euroviisujen säännöt</h1>

<h2 class="sisalto">Esiintyjät ja kieli</h2>

<p>Nykyisten sääntöjen mukaan maan esityksessä saa olla enintään kuusi esiintyjää lavalla, ja jokaisen 
esiintyjän tulee olla 16 vuotta täyttänyt kilpailuvuoden lopussa. Nykyisten sääntöjen mukaan esiintyjien 
kansalaisuutta tai esityksen kieltä ei ole rajoitettu, eikä EBU puutu siihen miten kukin maa 
kilpailukappaleensa ja -esittäjänsä valitsee. Kunkin maan oli pakko laulaa jollain virallisista 
kielistään vuosina 1966-1972 ja 1978-1999. Kielisäännön ansiosta kilpailuissa on kuultu kappaleita 
monista yleisesti tunnetuista historiallisista henkilöistä ja kansainvälisesti ymmärretyistä 
käsitteistä sekä rallattelua. Ennen vuotta 1966 pidettiin selviönä, että laulut lauletaan omalla kielellä. 
Vuonna 1965 Ruotsi esitti laulunsa kokonaan englanniksi, minkä takia laadittiin kielisääntö. </p> 

<h2 class="sisalto">Säestys</h2>

<p>Vuoteen 1998 asti Eurovision laulukilpailussa lauluja säesti sinfoniaorkesteri. Jokainen maa lähetti 
kilpailuun oman kapellimestarin, joka vastasi laulun sovituksesta ison orkesterin säestämänä. 1970-luvulta 
lähtien toisenlaisten instrumenttien yleistyessä esityksessä saatettiin käyttää myös taustanauhaa. 
Useimmiten lauluyhtyeet eivät soittaneet oikeasti lavalla, vaan heidän säestyksenä tuli nauhalta. 
Tavoitteena oli, että taustanauhalta tulevaa soitantaa oli kyettävä jäljittelemään lavalla, mieluiten 
alkuperäisten soittajien esittäminä. Taustanauhojen ja orkesterin sekakäyttö yleistyi 1980-luvulla, kun 
musiikissa käytettiin enemmän elektronisia soittimia. Vuoden 1980 kilpailussa nähtiin ensimmäinen esitys 
ilman orkesterin säestystä. 1990-luvun alussa viisuissa pyrittiin kieltämään taustanauhat, mutta tuo 
sääntö ei ollut virallisesti voimassa, vaikka taustanauhan käyttö vähäksi aikaa vähenikin. </p> 

<p>Vuodesta 1999 lähtien Euroviisuissa ei ole enää käytetty orkesteria ja musiikki on tullut aina 
taustanauhalta. Säännöissä ollaan kuitenkin ehdottomia siinä, että nauhat eivät saa missään nimessä 
sisältää mitään vokaalista. Kaikki mahdollinen ihmisääni on esitettävä livenä. Tämän säännön rikkominen 
on johtanut esimerkiksi siihen että vuonna 1999 Kroatia menetti osan pisteistään.
 </p>

<h2 class="sisalto">Osallistujamaat</h2>

<p>Euroviisulähetyksen pituutena on aina haluttu pitää korkeintaan kolmea tuntia, joten kappaleiden tulisi 
voida olla esitettävissä kolmessa minuutissa. Vuoteen 1992 asti kaikki halukkaat EBUn jäsenmaat saivat 
osallistua halutessaan euroviisuihin ilman rajoituksia. Vuonna 1993 kun Eurovisio ja Intervisio yhdistyivät 
ja myös Itä-Euroopan maat halusivat mukaan kilpailuun, osallistuvien maiden määrää oli rajoitettava siten, 
että edellisenä vuonna huonosti pärjänneet maat pakotettiin viettämään välivuotta. Vuodesta 1999 lähtien 
Ranskalla, Saksalla, Espanjalla ja Iso-Britannialla oli kuitenkin pysyvä osallistumisoikeus. Kyseisiä maita 
kutsutaankin euroviisuissa BIG4-blokiksi. Koska kiinnostus viisuja kohtaan lisääntyi Euroopassa, vuoden 2003 
alkupuolella EBU päätti muuttaa kilpailun kaksipäiväiseksi vuodesta 2004 lähtien, jolloin vuosittain viisuihin 
voi osallistua korkeintaan 40 maata. Suora finaalipaikka on edellisen vuoden finaalin kymmenellä parhaiten 
menestyneellä maalla sekä BIG4-mailla. Muut joutuvat lunastamaan finaalipaikan ensimmäisenä kisapäivänä 
(usein torstai) järjestetyn karsintakilpailun kautta. Karsintakilpailussa valitaan kymmenen maata 
loppukilpailuun, eikä sen tuloksia ilmoiteta ennen loppukilpailun äänestyksen päättymistä. Karsintakilpailun 
lopussa ilmoitetaan ainoastaan finaaliin selvinneet satunnaisessa järjestyksessä. Tätäkin systeemiä on 
pidetty joissain piireissä epäreiluna ja EBU on ollut miettimässä vaihtoehtoisia karsintatapoja. Vuoden 
2007 euroviisuissa on kuitenkin vielä käytössä nykyinen systeemi. </p> 

<p>Osallistujayhtiöiden on lähetettävä kilpailu suorana TV-lähetyksenä. Euroviisukilpailun isäntämaaksi 
pääsee edellisen kilpailun voittaja, mutta tästä kunniasta syntyvät suuret kulut ovat ajoittain muodostuneet 
ongelmaksi televisioyhtiöille. </p>

 
<h2 class="sisalto">Äänestys</h2>

<p>Kilpailun voittajaksi valitaan laulu, joka saa eniten pisteitä äänestyksessä. Vuodesta 1957 lähtien 
jokaisessa maassa kokoontuivat tuomaristot ja pisteet jaettiin puhelinlinjojen välityksellä. Kilpailun 
järjestäjät ottavat suoran satelliittiyhteyden jokaiseen maan pistelautakunnan edustajaan, joka lukee 
annetut pisteet ääneen. Juontaja perinteisesti toistaa annetut pisteet englanniksi ja ranskaksi. Omaa
 maata ei saa äänestää. Vuonna 1997 viidessä maassa kokeiltiin puhelinäänestystä, joka otettiin jo 
seuraavana vuonna käyttöön lähes jokaisessa maassa. Keväällä 2003 mediassa puitiin paljon tutkimusta, 
jossa väitettiin euroviisujen tuomaristojen sopineen pisteensä, yleensä naapurivaltioiden kanssa, etukäteen. 
Tämän vuoksi EBU on määrännyt jokaisen maan käyttämään puhelinäänestystä ainoana mahdollisena tapana äänestää 
euroviisuissa. Jokaisessa maassa istuu kuitenkin edelleen kahdeksanhenkinen raati, jonka tuloksia käytetään, 
mikäli puhelinäänestys epäonnistuisi. Raadin äänet otetaan käyttöön myös, mikäli puhelinääniä annetaan niin 
minimaalisen vähän, ettei se edusta tarpeeksi laajan joukon mielipidettä. Esimerkiksi Monacossa raadin ääniä
 käytetään säännöllisesti edelleen, sillä heillä puhelinääniä annetaan vain satakunta, siinä missä esimerkiksi 
Saksassa niitä ääniä kertyy vuosittain lähes miljoona. Puhelinäänestyksen aikana pisteidenjakajiksi on 
kutsuttu monia julkkiksia, useimmiten maan entisiä euroviisuedustajia. </p> 

<p>Vuodesta 1975 lähtien äänestyskäytäntö on ollut sellainen, että jokaisessa maassa annetaan ääniä 
kymmenelle kyseisen maan mielestä parhaimmalle esitykselle. Paras esitys saa 12 pistettä, toiseksi paras 
10 ja seuraavat kukin 8, 7, 6, 5, 4, 3, 2 ja 1 pistettä. Vuodesta 2006 lähtien pisteidenjakaja ilmoittaa 
pisteidenlaskun nopeuttamiseksi ääneen vain kolme suurinta pistemäärää, ja pienimmät pisteet ilmestyvät 
välittömästi ruutuun. Ennen vuotta 1975 viisuissa oli erilaisia äänestyskäytäntöjä, esimerkiksi jokaisella 
tuomarilla oli käytettävissään yksi ääni tai paikan päälle lähetettiin jokaisesta maasta kaksi tuomaria 
arvioimaan kaikki kappaleet samalla arvosteluskaalalla. </p>
 
<p>Vuonna 1969 neljä maata saivat kärjestä katsottuna yhtä monta pistettä, ja ne kaikki julistettiin 
voittajaksi. Myöhemmin sääntöjä muutettiin siten, että voittajia tulisi vain yksi. Vuodesta 1975 lähtien 
voittajan ratkaisi tasatilanteessa suurimpien pistemäärien lukumäärä. Vuonna 1991 Ruotsi ja Ranska saivat 
saman pistemäärän ja yhtä monta kertaa täydet 12 pistettä, mutta koska Ruotsi oli saanut toiseksi 
suurimpia pistemääriä (10 pistettä) useammin kuin Ranska, Ruotsi julistettiin voittajaksi. 
Vuodesta 2004 lähtien tätäkin käytäntöä on muutettu siten, että tasatilanteen tullessa korkeamman 
sijoituksen saa laulu, joka on saanut lukumäärältään useammalta maalta pisteitä.
</p> 



</div>
</div>

</body>
</html>